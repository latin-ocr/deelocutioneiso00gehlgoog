o .

Ἴ immo philosophandi id vestigium Plato quo magis in Lysia
ceterisque eloquentiae professoribus desideravit, eo lubentius
in Isocrate uno debuisse lau'dare putandus est. Ceterum quid
tandem obstat quominus voluisse Platonem amicum errantem
comiter adhortari, ut omissis illis dicendi illecebris veri stu·
dio quo praecipue contineretur philosophia incumberet
habeamus persuasum? ’
Ac si quaeritur, quosnampotissimum Isocratis errores
cum Platone improbemus, ante omnia ejus cst commemo·
randa nimia de, sua arte, cui ipsius philosophiae nomen tri-
buere non erubuit, opinio ¹), immoderata reliquarum doctrina-
rum reprehensio et contemptus, vanus ille sui amor atque
admiratio. Quod ostentationis maxime vitium ansam dedit
Odofredo Mueller, cujus ingeniosum quidem et aequum de
Isocrate judicium nemo non laudat, ut ejus animum non tam in
ipsis argumentis quae tractaret, quam totum versari in captando ‘
auditorum plausu ac praeripienda laudum aemulis palma
colligeret. 2) Sed ille, ut videtur, acerbius. Quae enim Isocrates
duobus eis locis ³), unde Ο. Mueller sua hausit, jactat, nihil
ostendunt nisi permagnam istam quam exagitemus vanitatem,
qua ejus ingenuitatem obscuratam quidem, non tamen esse
exstinctam praeclare elucet e candida illa in celebrandis majo-
rum virtutibus pietate, evehementi in objurgandis suae aetatis
vitiis vigore; e splendida pristinae Graecorum gloriae atque
’ auctoritatis revocandae spe — denique emiro illo patriae
reique publicaeamore. Atque id ipsum salutis patriae dan·
dae desiderium, quod in eo fuisse ne H. Sauppe quidem, unus
ille ex acerrimis ejus obtrectatoribus, infitiari ausus 6614),
judicialis generis argumentis eum male contentum ad civilem
eloquentiam quam unam habuit utilem omnino videtur dedu-
xisse. Quamquam ne in ea quidem ipse coram populo quid·
quam potuit consequi, quoniam vocis magnitudine atque au-
dacia, ut reticeamus de aenea illa Demosthenicae voluntatis ·
vi ct constantia ⁵), destitutus in foro numquam est versatus

1) 61. IV, 10. 47.,XV, 271.

'2) Litterar. Graec-ar. hist. p. 388. 89.

3) or. V, 11.X11,2.

4) Concedit enim p. 405 hoc: ,Eine aber ist an Isocrates ’116111 11. gross,
seine Vaterlandsliebe‘.

5) Quam ei defuisse bene Oncken monuit p. 11.

 

